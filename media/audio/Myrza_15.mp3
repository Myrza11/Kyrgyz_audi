күн тайып кетип, Оң колу сыйрылыптыр далысынан. Өрүккө өчөгүштүм "сениби" деп, Бир чака бензин алдым кошунадан. Короого камап уулум, тыйып салдым, Кокустук уланат деп кыйыктандым. Уулумдун убалына калабы деп, Өрүккө жаба бензин куюп салдым. Арбайып-тарбайып ал куураганда, Араалап, балталадым, кыйып салдым. Аттигиң, өрүктү не кыйып салдым? Аябай неге бензин куюп салдым? Аттигиң, эрке өскөн кулунумду Эркине койбой неге кыйыктандым? Киндиги туташ тура ал экөөнүн, Билбепмин ыйыктыгын ыйык талдын. Өрүктүн байкалганда куураганы, Уулумдун күчөй берди ыйлаганы. Бай турмуш, жай турмушту бүлүндүрүп, Башталды тагдырымдын бурганагы. Бир чака бензин өрттөп кеткен тура Бир өрүк менен кошо бир баламды. Өрүктүн байкалганда кургаганы, Уулумдун күчөй берди кыйнаганы. Далысы сыйрылганы тез айыгып, Жүрөгү сыйрылганы кыйнап аны. "Өлүгүм, өлүгүм" деп угулгансыйт "Өрүгүм, өрүгүм" деп ыйлаганы. Балта чаап мен өрүктүн тамырына, Өзүмдүн балта чаапмын тамырыма. Сырдуу күү кайрыктары угулгансыйт Сыйпалап кол тийгизсем кабыгына. Акыры өрүк комуз чапмай болдум, Өзөктөн чыккан өрүк заарын уга. Өрүктүн денесинен сулап жаткан, Өлүктүн табытындай кулап жаткан, Уулума эм болоор деп, дем болоор деп, Капкагын бул комуздун курап жатсам, Кыл тагып ичегисин күүлөгөндө, Кулагым укмуштуу бир угат дастан. Капкагын бул комуздун курап жатсам, Кыл тагып, кулактарын бурап жатсам, Кулунум баш көтөрүп жаздыгынан, Кудуңдап, көзү жайнап угат дастан. Ошентип күлүмсүрөп кете берди Перзентим кышкы таңда бубак баскан. Ошентип жалгызымдан мен айрылдым, О, арман, кышкы таңда бубак баскан. Күү ошол бүтүп-бүтпөй чала калып, Канатын күүлөй берет сабаланып. Көргөндө куурап турган өрүктөрдү, Көзүмдөн жаш куюлат салааланып. Биз канча карагайды кыйып салдык, Биз канча арчаларды арааладык. 2 Показать список оценивших Чолпон Мырзабек 13 июл 2013 в 18:33 Өрүк комуз (уландысы) Уулумду улгайганда таптым эле, Уулума өрүк комуз чаптым эле. Ушунум эм болоор деп, дем болоор деп, Уңгусун боёп, тумар тактым эле. Акыры өчүн алды жаратылыш,